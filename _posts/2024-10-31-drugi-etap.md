---
title: "Jesteśmy w drugim etapie!"
excerpt: "Jesteśmy jednym z 25 zespołów w całej Polsce, którym udało się dostać do drugiego etapu..."
author: "Kamil Kaczyński"
---

Jesteśmy jednym z 25 zespołów w całej Polsce, którym udało się dostać do drugiego etapu konkusu CanSat. Choć bez wątpienia są powody do świętowania, jest to dopiero początek naszej przygody, a przed nami długa droga.

Pierwszy etap konkursu był wyłącznie teoretyczny i skupiał się na założeniach misji - teraz przechodzimy do praktyki. Wymyśliliśmy urządzenie służące wykrywaniu i badaniu fal sejsmicznych - teraz naszym zadaniem jest zbudowanie jego prototypu.

Podstawowa część - mikro komputer sterujący całą jednostką - jest zapewniona przez organizatorów konkursu - Europejską Agencję Kosmiczną. Resztę jednak musimy zorganizować sami. Na szczęście, istnieje wiele sposobów uzyskania pozostałych potrzebnych nam części. Dzięki technologiom takim jak druk 3D możemy zaprojektować pewne elementy w komputerze, a następnie wykonać je z plastiku.

Przed nami jeszcze dużo pracy, lecz nie jest nam ona straszna. Jest to dla nas wyzwanie, które z chęcią podejmujemy.
