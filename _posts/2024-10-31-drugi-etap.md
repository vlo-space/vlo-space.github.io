---
title: "Jesteśmy w drugim etapie!"
excerpt: "Dzisiaj nasz opiekun drużyny - p. Zimnicka - otrzymała maila informującego..."
---

# Jesteśmy w drugim etapie!

Dzisiaj nasz opiekun drużyny - p. Zimnicka - otrzymała maila informującego, że nasza drużyna dostała się do drugiego etapu konkursu CanSat! Jesteśmy jednym z 25 zespołów w całej Polsce, którym się to udało. Choć bez wątpienia są powody do świętowania, jest to dopiero początek naszej przygody, a przed nami długa droga.

Pierwszy etap konkursu był wyłącznie teoretyczny i skupiał się na założeniach misji - teraz przechodzimy do praktyki. Naszym zadaniem jest zbudowanie działającego prototypu urządzenia, jakie wymyśliliśmy.

Podstawowa część - mikro komputer sterujący całą jednostką - jest zapewniona przez organizatorów konkursu. Resztę jednak musimy zorganizować sami. Na szczęście, istnieje wiele sposobów uzyskania potrzebnych nam części. Dzięki technologiom takim jak druk 3D możemy zaprojektować pewne elementy w komputerze, a następnie wykonać je z plastiku.

Przed nami jeszcze dużo pracy, lecz nie jest nam ona straszna - mamy przecież doskonałą drużynę. :)
