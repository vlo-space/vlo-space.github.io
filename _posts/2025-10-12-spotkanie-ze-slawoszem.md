---
title: "Spotkanie ze Sławoszem Uznańskim-Wiśniewskim"
author: "Kamil Kaczyński"
media:
- {url: "ze-slawoszem.jpg", title: "Od lewej: dr Sławosz Uznański-Wiśniewski, Kamil Kaczyński, Jakub Kononowicz vel Siemionowicz, Adam Lasota, Leon Sułkowski, p. Beata Zimnicka"}
- {url: "planetarium.jpg", alt: "Zdjęcie drużyny na ściance zdjęciowej z łazikiem w planetarium w Chorzowie"}
---

Jako pasjonatom technologii, szczególnie tych służących do eksploracji kosmosu, niesamowitą przyjemność sprawiła nam możliwość spotkania dr Sławosza Uznańskiego-Wiśniewskiego, jaką mieliśmy w zeszłym tygodniu.

Czterech członków naszej drużyny, w tym ja - Kamil Kaczyński, Jakub Kononowicz vel Siemionowicz, Adam Lasota oraz Leon Sułkowski, wraz z czterema innymi uczniami reprezentowało podczas spotkania naszą szkołę - V Liceum Ogólnokształcące z oddziałami dwujęzycznymi im. Andrzeja Struga.

Nie trzeba chyba tłumaczyć dlaczego spotkanie ze Sławoszem było dla nas taką wielką okazją. Jest on inżynierem, naukowcem, promotorem konkursu CanSat, ale przede wszystkim drugim Polakiem w historii, który znalazł się w przestrzeni kosmicznej, oraz pierwszym na&nbsp;Międzynarodowej Stacji Kosmicznej.

Podczas 1.5 godzinnego spotkania w planetarium w Chorzowie polski astronauta odpowiadał&nbsp;na różnorodne pytania zadawane przez uczestników związane z jego czasem spędzonym w&nbsp;kosmosie oraz roli w misji Ignis. Jedna z ciekawych anegdot na temat kosmicznych doświadczeń dotyczyła jego stanu zdrowia po powrocie na ziemię. Astronauta poprosił wtedy o&nbsp;puszkę zimnego napoju. Gdy go otrzymał, okazało się, że pobyt w kosmosie tak osłabił jego mięśnie, że nie potrafił jej utrzymać.

Odpowiedzi Sławosza pozwoliły nam spojrzeć na temat eksploracji kosmosu z zupełnie innej perspektywy - osoby, która nie tylko interesuje się, czy nawet projektuje technologie kosmiczne, ale powierzyła im swoje życie aby poszerzyć granice znanej nam nauki.

Na spotkanie zostaliśmy zaproszeni jako uczniowie jednej z wybranych przez organizatorów wydarzenia szkół w województwie śląskim, natomiast wszyscy zainteresowani mogą obejrzeć zapis transmisji na żywo ze spotkania z dr Sławoszem Uznańskim-Wiśniewskim [na kanale Planetarium Śląskiego w serwisie YouTube](https://www.youtube.com/live/td7JzgmIAmw).
