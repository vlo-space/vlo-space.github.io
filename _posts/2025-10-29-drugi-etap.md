---
title: "Drugi etap"
author: "Kamil Kaczyński"
media:
- {url: "cover.png", alt: "Ilustracja lecącej rakiety. W tle widać górne warstwy atmosfery."}
---

Jury konkrusu CanSat ogłosiło już listę drużyn które dostały się do drugiego etapu konkursu. Miło mi ogłosić, że nasza drużyna, VLO Space, znalazła się w&nbsp;gronie 28 zespołów z&nbsp;całej Polski których raporty wypadły najlepiej.

W kontraście do pierwszego etapu, który był głównie teoretyczny i&nbsp;przede wszystkim obejmował napisanie raportu, w&nbsp;drugim etapie zaczynamy proces prototypowania, budowy oraz przeprowadzania testów sondy. Jednak pomimo dużego nakładu pracy, jakiego wymagają te techniczne zadania, nie zamierzamy na nich poprzestać. W&nbsp;planach mamy między innymi warsztaty dla uczniów oraz różne wydarzenia edukacyjne.

Warto wspomnieć, że do drugiego etapu zakwalifikowało się wiele drużyn z&nbsp;Warszawy czy Krakowa, jednak jedyną drużyną reprezentującą Gliwice jesteśmy my.

Do drugiego etapu dostaliśmy się po raz drugi. W&nbsp;tym roku nasz projekt jest dużo bardziej złożony, a&nbsp;co za tym idzie, będzie pełen nowych wyzwań. Dzięki zdobytemu doświadczeniu z&nbsp;zeszłej edycji konkrusu będziemy w&nbsp;stanie je pokonać.
