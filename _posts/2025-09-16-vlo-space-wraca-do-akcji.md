---
title: "VLO Space wraca do akcji!"
author: "Kamil Kaczyński"
media:
- {url: "druzyna.jpg", title: "Zdjęcie składu drużyny VLO Space w konkursie CanSat 2025/26."}
- {url: "druzyna-opis.jpg", title: "Zdjęcie składu drużyny VLO Space w konkursie CanSat 2025/26. Od lewej: Oliwia Fink, Kamil Kaczyński, Adam Lasota, Leon Sułkowski, Jakub Kononowicz vel Siemionowicz, Jan Stolarczyk"}
---

Jak już zapowiadaliśmy na naszych social mediach, wraz z nową edycją konkursu CanSat Europejskiej Agencji Kosmicznej, drużyna VLO Space wraca do akcji!

W zeszłym roku byliśmy jedną z 25 najlepszych drużyn w Polsce. W tym roku mamy jeszcze większe plany -- bardziej złożony projekt, więcej aktywności na social mediach, więcej warsztatów dla uczniów. To tylko niektóre z wielu różnic względem poprzedniego roku. 

Jedno jednak się nie zmieniło -- nasza pasja.

Nasza misja w tej edycji to stworzenie _latającej sondy_ z systemem _nawigacji radiowej_. Najczęściej spotykany system nawigacji - GPS - nie jest wszędzie dostępny. Chcemy stworzyć mechanizm, który mógłby zostać użyty nawet w zupełnie innym środowisku - takim jak inna planeta.

Choć konkurs jeszcze oficjalnie się nie rozpoczął, zaczęliśmy już prace związane z nową edycją. Zaktualizowałem naszą stronę -- w tym odświeżyłem jej design. Na naszych social mediach pojawiły się już pierwsze filmiki. Rozpoczęliśmy również planowanie prototypu i pisanie pierwszego raportu.

Będzie się dużo działo - obserwujcie nasze sociale aby niczego nie przegapić!

- [@vlo_space](https://www.instagram.com/vlo_space/) na Instagramie
- [@vlo_space_cansat](https://www.tiktok.com/@vlo_space_cansat) na TikToku
- [@VLO_Space](https://www.youtube.com/@VLO_Space) na YouTube
