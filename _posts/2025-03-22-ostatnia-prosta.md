---
title: "Ostatnia prosta do FDRa"
author: "Kamil Kaczyński"
media:
- {url: "image0.webp", title: "Opadający CanSat VLO Space z rozłożonymi nóżkami podczas jednego z ostatnich testów."}
---

Czas szybko mija i termin oddania raportu FDR zbliża się wielkimi krokami. FDR, czyli *Final Design Report* to ostatni raport w ramach konkursu CanSat. Na jego podstawie kwalifikowane są drużyny do finału.

Cały konkurs wymagał od nas mnóstwo pracy technicznej, promocyjnej, ale również organizacyjnej. Zaprojektowaliśmy i stworzyliśmy sondę, która potrafi bezpiecznie wylądować na ziemi i następnie rejestrować aktywność sejsmiczną. Tworzyliśmy różnorodne materiały na social media, oraz zorganizowaliśmy warsztaty edukacyjne dla uczniów szkoły podstawowej. 

Zdobyliśmy również wsparcie sponsorów - w tym **Śląskiego Centrum Logistyki S.A.** - naszego sponsora strategicznego. Jednak nie tylko sponsorzy nas wspierali - nasi rodzice, dowożąc nas na miejsca testów, nasi przyjaciele, oraz nasi nauczyciele - w tym przede wszystkim **p. dr Beata Zimnicka**.

Wszystkie te osoby oraz organizacje sprawiły, że mogliśmy prowadzić nasz projekt najlepiej, jak to tylko możliwe.

Obecnie, nasze urządzenie jest gotowe do wykonania misji. Wkrótce wyślemy nasz raport i&nbsp;będziemy oczekiwać odpowiedzi jury. Trzymajcie za nas kciuki!
